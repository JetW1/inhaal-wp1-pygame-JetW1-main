# Inhaalopdracht WP1 - Pygame
In de WP1 inhaalopdracht ga je weer een game maken met Pygame. In de eerste werkplaats heb je gekozen uit 3 speltypes. We vragen je nu een game te maken in één van de andere twee genres. Heb je een "side scrolling shooter"gemaakt met je groepje tijdens Werkplek 1? Maak dan een "single screen platformer" of "lunar lander", enzovoort. Laat zien dat je kunt samenwerken in een team door gebruik te maken van branches en commits. 

Waar wij tijdens de beoordeling op zullen focussen: 
- Python gebruik, zoals loops, variabelen en functies 
- Git gebruik, in de vorm van commit messages en branches
- Pygame gebruik, zoals sprites, collision detection en geluid

Wat ontbreekt in dit lijstje is opmaak en graphics. Daar gaan we niet op beoordelen. We raden aan om als design alleen maar blokjes en / of vierkantjes te gebruiken. 

## Requirements
We verwachten dat ieder spel aan de volgende eisen voldoet:
- Het spel heeft een startscherm
- Het spel heeft een highscore of timer
- Het spel heeft een beweegbare speler die met de pijltjestoetsen bestuurd kan worden

De overige eisen, per game type: 

#### Side scrolling shooter
- De speler kan projectielen schieten
- Er is een omgeving waar de speler tegenaan kan botsen (vloer, rotsen, etc)
- Er verschijnen vijanden (dezelfde vijand mag herhaaldelijk terugkomen)

![pixel_platform.png](docs%2Fimages%2Fpixel_platform.png)

#### Lunar Lander
- De maanlander wordt door zwaartekracht naar beneden getrokken
- Land voordat de brandstof op is
- De maanlander mag niet te hard landen, anders ontploft deze

![pixel_lander.png](docs%2Fimages%2Fpixel_lander.png)

#### Single Screen Platformer 
- De speler kan springen
- Er zijn bewegende vijanden (dezelfde vijand mag herhaaldelijk terugkomen)
- Gebruik hoogte en maak platformen waar de speler op kan staan

![pixel_shooter.png](docs%2Fimages%2Fpixel_shooter.png)

## Beoordeling
We beoordelen je werk op twee manieren: we kijken naar de code en naar het spel. We verwachten van het spel dat alles goed werkt en dat je zover als mogelijk bent gekomen in de gegeven requirements.

Voor de code kijken we naar de volgende zaken:
- Maak je correct gebruik van Python?
- Maak je correct gebruik van Git? Zien we dat terug in de commit messages?
- Maak je correct gebruik van PyGame?
- Is er genoeg inzet te zien?
- Is de code authentiek (dat wil zeggen, zelf geschreven)? 
- Volg je de regels voor het vermijden van spaghetti code?

Voor de beoordeling volgen we vuistregels. 
- Een product dat aan alle requirements voldoet en waarvan de code aan de bovenstaande eisen voldoet beoordelen we als "goed". 
- Indien er significante uitbreiding is op de eisen, dan beoordelen we dat als "uitstekend".
- Een game waarbij aan één van de code eisen of requirements niet is voldaan beoordelen we als "voldoende". 

## Inleveren
De deadline voor inleveren is op **7 januari 23:59.**. Je mag voor die tijd om feedback vragen als je niet zeker weet of jouw werk voldoende is. 

We verwachten dan: 
- Een repository met daarin: 
  - een v1.0 tag  
  - een werkende game in pygame
  - een README.md met daarin:
    - uitleg over hoe te starten
    - een bronnenlijst met geraadpleegde bronnen
    - screenshots van jouw game

Lever je werk in door een berichtje te sturen naar docent Mark op Teams.  
